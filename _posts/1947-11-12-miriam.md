---
title: איך אוכל לחוג ואחי ועוד יקירים אינם אתי?
date: 1947-11-12
categories:
  - letter
tags:
  - rivka
  - miriam
  - chana
  - threads
---

![text](/pupko-papers/assets/images/1947-11-12-miriam.jpg)

## תמלול

שלום רב לכם יקירי!!!

את מכתבכם מ-6.10 קיבלנו זה עתה, ואנו מיד עונים עליו. אתם שואלים אותנו
אם קיבלנו את הספרים? אני קיבלתי ואיני יכולה להבין כי יודעים אתם על
זה הרי אני קיבלתי ומיד שלחתי לכם מכתב להודיע. אני כבר קבלתי
את ספרי ההסטוריה ספר אלגברה חלק א' פיזיקה, מקראות ז' ספרים אנגליים
משחה לשניים, שלושה מסרקים, סבון, צמר ועוד... ואם תוכלו אז שלחו לי
עוד צמר כי כבר האמא סרגה וזה לא מספיק. אתם כותבים לנו
כי שלחתם חבילה ליום הולדתי עשיתם לא טוב כי הכל אצלכם עולה
ביוקר ואני כך וכך לא אחוג את יום הולדתי איך אוכל לחוג ואחי
ועוד יקירים אינם אתי. מה אני מדברת שטויות הרי אמא הכי יקר
מכל אתי. אצלינו אין חדשות החורף כבר אצלינו אינכם יכולים לתאר
ביצות עד לברכיים, טוב שאנחנו לא גרים באוהלים אלא בצריפים כי
הלילה ירד גשם נורא והפיל את כל האוהלים. וטוב שיש לי מגפים.
אם לא, לא היתי יכולה ללכת לבית הספר, לאמא אין אבל היא
יושבת תמיד בבית. אני מתקדמת בלימודי. קיבלתי מחנה'לה כמה
מכתבים לפני שתי שבועות עם שנה טובה ותמונתה. יותר אין אצלנו
חדשות. אני גומרת את מכתבי. תסלחו לי בעד השטויות שכתבתי
אני מחבקת ונושקת לכולם

שלום שלום להתראות בקרוב

תמסרו דרישת שלום לכלום לכל המכירים

ממני מרים שלכם.

[חוט צמר ירקרק קשור לדף, אולי כדוגמה לצמר המבוקש]
